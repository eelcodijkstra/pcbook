# Inleiding in de opdracht

In dit hoofdstuk ga je een prototype maken voor het systeem met de lantaarnpaal. De lamp van de lantaarnpaal gaat aan zodra er een voorbijganger wordt gedetecteerd. Na verloop van tijd gaat de lamp weer uit. Het systeem bestaat uit twee onderdelen:

* een passieve infrarood sensor (PIR-sensor)
* een lamp (we gebruiken hiervoor de ledjes van de micro:bit)

Als je geen PIR-sensor hebt, of als je nog niet wilt werken met externe sensoren, dan kun je kiezen voor de alternatieve opdracht waarbij de lichtsensor die op de micro:bit zit wordt gebruikt.

Je doorloopt de volgende stappen:

* Aansluiten en testen van de PIR-sensor
* Programma maken op basis van een toestandsdiagram met timer.