# Inleiding micro:bit

De micro:bit is een microcontroller waarop je allerlei sensoren en actuatoren kunt aansluiten. Dat aansluiten gaat via de pinnen. Als je kijkt naar de micro:bit kun je de pinnen zien: 0, 1, 2, en daarnaast de 3V en GND.

:::{figure} figs/microbit-voorkant.png
:width: 300

micro:bit - voorkant
:::
 
De 3V kun je wel de plus noemen en de GND de min, net als bij een batterij. Als de micro:bit is aangesloten komt er 3 volt te staan op de 3V pin. Ter vergelijking, op het stopcontact staat standaard 230 volt. Je hoeft je niet druk te maken dat je een elektrische schok voelt bij de micro:bit. GND staat voor ground, oftewel de aarde.

De pinnen 0, 1 en 2 kun je gebruiken om sensoren aan te sluiten. Je kunt bijvoorbeeld een temperatuursensor aansluiten op pin 0 (en GND) en daarmee meten welke waarde de temperatuursensor doorgeeft. Je kunt de pinnen ook gebruiken om een actuator aan te sluiten. Dan werkt de pin als een soort schakelaar. Je kunt bijvoorbeeld een motor aansluiten op pin 0 en dan de motor aan en uit zetten. Later leer je meer over het aansluiten van sensoren en actuatoren.

De micro:bit heeft overigens nog veel meer pinnen, die zijn echter veel kleiner. Toch kun je die wel gebruiken door gebruik te maken van een speciaal breakout board. Daarover later meer.


:::{figure} figs/microbit-achterkant.png
:width: 300

micro:bit - achterkant
:::
 

De micro:bit heeft op de voorkant 5x5=25 ledjes die je ieder apart aan en uit kunt zetten. 


:::{figure} figs/microbit-leds.png
:width: 300

micro:bit - leds
:::
 

Bekijk de onderstaande link als je meer wilt wilt weten over de pinnen van de micro:bit.

[BBC micro:bit pinnen](https://microbit.org/get-started/user-guide/features-in-depth/#pins)