# Oefenopdracht: knipperend lampje

Hieronder vind je twee opdrachten om te oefenen met het gebruik van een timer in een toestandsdiagram.

:::{exercise} Toestandsdiagram voor een knipperend lampje

Maak een toestandsdiagram voor een lampje dat knippert. Maak gebruik van een timer.

Als gebeurtenis gebruik je:

* timer loopt af

De acties die je kunt gebruiken zijn:

* start timer / reset timer
* zet lampje aan
* zet lampje uit
 
:::


:::{exercise} Toestandsdiagram voor twee knipperende lampjes

Maak een toestandsdiagram voor een systeem met twee knipperende lampjes. Zorg dat de lampjes knipperen met verschillende tussenpozen. (Bijvoorbeeld: het eerste lampje knippert elke 1,3 seconde: 1,3 seconde aan, 1,3 seconde uit. Het tweede lampje knippert om de 1,7 seconde: 1,7 seconde aan, 1,7 seconde uit.)

Bedenk zelf welke toestandsovergangen je hebt en welke acties. Je zult twee timers moeten gebruiken (bijvoorbeeld timer1 en timer2).

Hint: als je uitgaat van de twee lampjes die allebei aan en uit kunnen zijn, hoeveel toestanden heb je dan nodig voor alle mogelijke combinaties?

:::