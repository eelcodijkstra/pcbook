# Bewegingssensor

In een smart city zoekt men naar allerlei mogelijkheden om het leven in de stad te verbeteren. Een voorbeeld: als jij via een app precies kunt zien welke parkeerplaats nog vrij is dan kan dat een hoop tijd en frustratie schelen.

Ook duurzaamheid is belangrijk: hoe kun je het verbruik van energie verlagen met behulp van physical computing? Denk aan lantaarnpalen die alleen aan gaan als er iemand langsloopt.

In al die gevallen spelen sensoren een belangrijke rol. Met behulp van een bewegingssensor kan een systeem detecteren of er iemand voorbij komt. Zo'n bewegingssensor is vaak een infraroodsensor. Je kent ze waarschijnlijk wel van de lamp thuis of op het schoolplein. De lamp gaat pas aan als je er voorbij loopt.

Bij de infraroodsensoren onderscheiden we de passieve sensor en de actieve sensor. Hieronder zie je afbeeldingen van dat soort infrarood sensoren.

:::{figure} figs/ir-bewegingssensor.jpg
:width: 300
:align: center

Passieve infrarood bewegingssensor

:::

:::{figure} figs/actieve-ir-sensor.jpg
:width: 300
:align: center

Actieve infrarood sensor

:::


:::{exercise} Verken de passieve infrarood sensor

1. Onderzoek en beschrijf de werking van de passieve infrarood sensor. Zoek zelf naar geschikte bronnen. Een voorbeeldbron is: [How PIRs work](https://learn.adafruit.com/pir-passive-infrared-proximity-motion-sensor/how-pirs-work)
2. Als je recht naar een passieve infrarood sensor toe loopt zal hij niet of matig reageren. Hoe komt dat?
3. Leg uit: kun je met een passieve infrarood sensor gemonteerd op een autootje detecteren of de auto een muur nadert bij het inparkeren?

:::

:::{exercise} Verken de actieve infrarood sensor

1. Onderzoek en beschrijf de werking van de actieve infrarood sensor. Zoek zelf naar geschikte bronnen.
2. Geef het verschil aan tussen de actieve en de passieve infrarood sensor.
3. Actieve infraroodsensoren bestaan soms uit één deel zoals die in afbeelding 2 maar soms ook uit twee die tegenover elkaar geplaatst worden (een zogenaamde lichtsluis). Wat is het verschil daartussen?
4. Waarom wordt er gebruik gemaakt van infrarood licht en waarom niet van zichtbaar licht?

:::