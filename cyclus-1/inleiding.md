# Inleiding

De eerste cyclus heeft als thema: domotica: hoe kun je het leven in en om het huis makkelijker maken met behulp van physical computing? En: hoe kun je thuis zuinig omgaan met energie?

De sensor die centraal staat is de aanraaksensor. Dit is zo’n beetje de eenvoudigste sensor die er is, hoewel er vele varianten op zijn. Het kan bijvoorbeeld een eenvoudig drukknopje zijn of een schakelaar.

De eindopdracht in deze cyclus is: ontwerp en ontwikkel een hotelschakeling. Dat is een systeem met twee aanraaksensoren en één lamp. De lamp moet met beide aanraaksensoren aan en uit kunnen worden gezet.