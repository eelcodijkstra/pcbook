# Oefenopdracht: toggle-functie van een drukknop

Je hebt kunnen lezen bij het deel over de aanraaksensor dat er drukknopjes zijn met en zonder toggle-functie. De drukknopjes met toggle-functie zijn eigenlijk een schakelaar, ze kunnen aan of uit staan. De drukknopjes zonder toggle-functie staan altijd uit, tenzij je je vinger op de knop houdt, dan staat ie aan. Je kunt een drukknopje zonder toggle-functie toch laten werken als drukknopje met toggle-functie. Dat ga je in deze opdracht maken.

Maak twee toestandsdiagrammen voor een eenvoudig systeem met een lampje en een drukknop zonder toggle-functie. Ga uit van de volgende gebeurtenissen

* De drukknop wordt ingedrukt (was eerst niet ingedrukt en nu wel)
* De drukknop wordt losgelaten (was eerst wel ingedrukt en nu niet meer)

Er zijn twee mogelijke acties

* Zet lamp aan
* Zet lamp uit

:::{exercise} Toggle-functie van drukknopje

Maak twee toestandsdiagrammen:

* voor een systeem waarbij de lamp aan gaat zodra je de knop indrukt. De lamp gaat uit zodra je de knop loslaat.
* voor een systeem waarbij de lamp aan gaat zodra je de knop indrukt. De lamp blijft aan, ook als je de knop loslaat. Als je de knop nogmaals indrukt gaat de lamp uit. De lamp blijft uit, ook nadat je de knop hebt losgelaten.

:::